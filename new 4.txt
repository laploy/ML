เรียนภาษาอย่างไรให้
.
คนคอมพิวเตอร์ส่วนมากจะรู้อย่างต่ำสิบภาษา เพราะเทคโนโลยีเปลี่ยนแปลงตลอด เราเรียนภาษาใหม่เพื่อเกาะติด
.
เมื่อท่านศึกษาภาษาใหม่ สิ่งที่ท่านได้ไม่ใช่แค่การสื่อสาร แต่ยังได้แนวคิดแบบใหม่ด้วย
.
การเรียนภาษาโดยเรียนแค่ศึกษาไวยกรณ์และคำศัพท์ก็ทำให้เราเขียนโค้ดได้แล้ว แต่แค่นั้นไม่พอ ท่านควรลงลึกจนเข้าใจวิธีคิดของภาษานั้น ๆ ด้วย 
.
ยกตัวอย่างเช่น ภาษาหลักของท่านคือ "จาวา" เมื่อท่านเรียนภาษา "ไพธอน" เป็นภาษาที่สอง หากไม่เข้าใจแนวคิดของไพธอน ท่านอาจเขียนโค้ดไพธอนที่มีหน้าตาเป็นแบบซี ไม่ใช่อย่างที่ไพธอนควรจะเป็น
.
เรื่องนี้ไม่ใช่เฉพาะภาษาคอมพ์ฯ ภาษาคนก็เหมือนกัน ยกตัวอย่างเช่นภาษาหลักของท่านคือ "ไทย" เมื่อท่านเรียนภาษา "เยอรมัน" เป็นภาษาที่สอง หากไม่เข้าใจจิตใจคนเยอรมัน ท่านอาจพูดภาษาเยอรมัน ได้ แต่รูปแบบประโยคจะยังเป็นภาษาไทยอยู่
.
นิยายวิทยาศาสตร์เรื่อง "ชีวิตของเธอ" (Stories of Your Life) ให้ประเด็นที่น่าสนใจหลายอย่าง หนึ่งในนั้นคือ - การเรียนภาษาอย่างจมลึกจะทำให้เรามีสามารถเช่นเดียวเจ้าของภาษา
.
นิยายเรื่องนี้เป็นเรื่องสั้น ตีพิมพ์ร่วมกับนิยายเรื่องอื่น ๆ อีกหกเรื่องในหนังสือ Stories of Your Life and Others ผู้เขียนคือ เท็ด เจียง นักเขียนนิยายวิทยาศาสตร์อเมริกันเชื้อสายจีน หนังสือนี้พิมพ์ครั้งแรกปี 2002 โดยสนพ ธอร์บุ๊กซ์ 
.
(spoiler alert) ในนิยายเรื่องนี้ ตัวเอก (ดร. ลูวิส) เป็นนักภาษาศาสตร์ ผู้ได้รับมอบหมายให้สื่อสารกับสิ่งมีชีวิตที่มาจากนอกโลก (ตัวแฮพตาพอด) เมื่อเรียนรู้ภาษานี้ไปถึงจุดหนึ่งเธอจึงพบว่า แฮพตาพอดมี "ภาวะทางเวลา" ต่างจากมนุษย์ และเมื่อศึกษาภาษานี้จนเข้าใจ เธอก็บรรลุถึงภาวะนั้นด้วยเช่นกัน
.

